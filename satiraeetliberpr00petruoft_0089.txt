SATlRAE 85

iam peragebantur; si quis sinus abditus ultra,

si qua foret tellus, quae fulvum mitteret aurum, 5
hostis erat, fatisque in tristia bella paratis

quaerebantur opes. non vulgo nota placebant

gaudia, non usu plebeio trita voluptas.

aes Ephyreiacum laudabat miles in unda;

quaesitus tellure nitor certaverat ostro ; 10
hinc Numidae accusant, illinc nova vellera Seres,

atque Arabum populus sua despoliaverat arva.

ecce aliae clades et laesae vulnera pacis.

quaeritur in silvis auro sera, et ultimus Hammon
Afrorum excutitur, ne desit belua dente 15
ad mortes pretiosa; fames premit advena classes,

tigris et aurata gradiens vectatur in aula,

ut bibat humanum populo plaudente cruorem.

heu, pudet effari perituraque prodere fata,

Persarum ritu male pubescentibus annis 2ο
surripuere viros exsectaque viscera ferro

in venerem fregere, atque ut fuga nobilis aevi
circumscripta mora properantes differat annos,

quaerit se natura nec invenit. omnibus ergo

scorta placent fractique enervi corpore gressus 25
et laxi crines et tot nova nomina vestis,

quaeque virum quaerunt. ecce Afris eruta terris
ponitur ac maculis imitatur vilius aurum 29
citrea mensa greges servorum ostrumque renidens, 28
quae sensum trahat. hoc sterile ac male nobile lignum 30
turba sepulta mero circum venit, omniaque orbis
praemia corruptis miles vagus esurit armis.

ingeniosa gula est. Siculo scarus aequore mersus

ad mensam vivus perducitur, atque Lucrinis

eruta litoribus vendunt conchylia cenas, 35
ut renovent per damna famem. iam Phasidos unda
orbata est avibus, mutoque in litore tantum

solae desertis adspirant frondibus aurae.

nec minor in campo furor est, emptique Quirites

ad praedam strepitumque lucri suffragia vertunt. 40
venalis populus, venalis curia patrum,

 

9 epyrecum 11 11 accusatius O: Numidae crustas Scaliger-11 14 circo
H. Stephanmu 17 aerata Brouckhueius 11 19 sacta Burmannus ΙΙ 21 ex-
neuque 0 22 mobilis codem Monacensis. puto nubilis Ι aevo 0
29 vilibus 28 aurea ΙΙ 30 trahantfl 32 correptis Ι extruit nonnulli ex O
37 cantum Palmaria:

 

