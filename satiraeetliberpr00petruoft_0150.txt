Δ146 CARMINA

xxxxnl

Velle quid hanc dicas, quamvis sim ligneus, hastam,
oscula dat medio si qua puella mihi?

augure non opus est: ‘in me’ mihi credite, dixit
‘utetur veris viribus hasta rudis’.

XXXXIIlI

Nolite omnia, quae loquor, putare

per lusum mihi per iocumque dici.
deprensos ego ter quaterque fures
omnes, ne dubitetis, irrumabo.

XXXXV

Cum quendam rigidus deus videret
ferventi caput ustulare ferro,
ut Maurae similis foret puellae,
‘heus' inquit ‘tibi dicimus, cinaede,

5 uras te licet usque torquemque,
num tandem prior es puella, quaeso,
quam sunt, mentula quos habet, capilli?

XXXXVl

Ο non candidior puella Mauro,
sed morbosior omnibus cinaedis,
Pygmaeo brevior gruem timente,
ursis asperior pilosiorque,

5 Medis laxior Indicisve bracis,
manes hic licet ut libenter ires:
nam quamvis videar satis paratus,
erucarum opus est decem maniplis,
fossas inguinis ut teram dolemque

10 cunni vermiculos scaturrientis.

XXXXVII

Quicunque vestrum, qui venitis ad cenam,
libare nullos sustinet mihi versus,
illius uxor aut amica rivalem
lasciviendo languidum, precor, reddat,

5 et ipse longa nocte dormiat solus
libidinosis incitatus erucis.

 

  
 

 

 

iixxxm postXXXXllll pom-tm· volgo ι 1 sic ligneus astem Dm·-
villz‘ns Ι 4 usibus n XXXXVI 5 Indicis libratis Ι 6 mallem scilicet ut libet
perire Is. Vossius et ego temptavimus -³''·

